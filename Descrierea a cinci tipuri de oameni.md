---
share: true
Autor:
  - Constantin Noica
Carte: 
Pagină: 10
Personaje: 
Categorii: 
Dată: 
tags: 
---

Departe de a culmina în descrierea statului, dialogul culminează în descrierea a cinci tipuri de oameni: omul suveranităţii morale şi de cunoaştere (numit aici om regal sau aristocratic), omul timocratic, cel oligarhic, omul democratic şi cel tiranic. Aceste cinci întruchipări umane posibile - de care nici sociologia , nici antropologia, nici caracterologia, nici politologia nu ţin îndeajuns seama, deşi ele par a da un tablou complet al omului ca fiinţă morală şi socială - se trezesc in om, şi caută afirmarea dominantă, se ciocnesc între ele şi dau războiul civil din sufletul oricărui ins ieşit din anonimat. Ele sint cele care colcăie în ceea ce s-ar putea numi ***republica interioară*** a omului, cu un cuvânt pe care Platon însuşi îl foloseşte (la 605 b). Iar de aceea traducerea titlului prin *Republica* este mai grăitoare şi mai adecvată decât cea, prea ades folosită, prin *Statul*, nepundându-se vorbi despre un "stat interior".

*Platon, Opere vol. V, Editura, Științifică și Enciclopedică, 1984, p.10*


