---
share: true
Autor:
  - Alexandr Soljenițîn
Carte: Două secole împreună - evreii și rușii înainte de revoluție 1795-1917 vol. II, Univers, 2009
Pagină: 227
Categorii: 
Dată: 1911-03-12
tags:
  - Evrei
  - Talmud
An: 1911
---

Iată cazul. Andrei Iușcinski, un băiat de doisprezece ani, elev al unei școli religioase din Kiev, este victima unei morți pe cât de sălbatice pe atât de neobișnuite: se observă pe corpul său patruzeci și șapte de injecții care denotă o cu­noaștere sigură a anatomiei - fuseseră făcute la tâmplă, în venele și arterele gâtului, în ficat, rinichi, plămâni, inimă, cu intenția vădită de a-l goli de sânge atât timp cât încă se mai afla în viață, și, pe deasupra, fusese ținut - după urmele lăsate prin scurgerea sângelui - în poziție verticală (legat fe­deleș și cu un căluș în gură, logic). Nu poate fi decât opera unui criminal foarte priceput și care, sigur, nu a acționat de unul singur. Corpul este descoperit abia o săptămână mai târziu într-o grotă de pe teritoriul uzinei Zaițev. Dar crima nu a fost comisă în acel loc.

*Alexandr Soljenițîn, Două secole împreună - evreii și rușii înainte de revoluție 1795-1917 vol. II, Univers, 2009 [2001], p. 227.*
