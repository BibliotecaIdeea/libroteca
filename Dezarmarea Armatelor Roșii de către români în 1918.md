---
share: true
Autor:
  - Larry Watts
Carte: Ferește-mă, Doamne, de prieteni. Războiul clandestin al blocului sovietic cu România, RAO, 2012
Pagină: 72
Personaje:
  - Lenin
  - Leon Troțki
Categorii:
  - Revoluția Rusă din 1917
Dată: 1918-01-13
tags: 
An: 1918
---

Românii au contracarat prin arestarea lui Roshal şi dezarmarea bolşevicilor, mai întâi la Iaşi şi apoi în toată Moldova, provocând conflicte armate cu corpurile de armată ruseşti, diviziile şi regimentele de la Roman, Bacău, Botoşani, Suceava, Dorohoi şi Galaţi. Ruşii au apelat şi au primit ajutorul pasiv al „inamicilor“ austro-ungari şi germani, direct interesaţi în retragerea României din război, cât mai curând posibil.[^1] În timp ce rezistenţa României la bolșevizare crease confuzie şi frustrare printre conducătorii sovietici, abilitatea de a dezarma mari unităţi ruseşti inspira acum furie şi teamă“.[^2] Pe 13 ianuarie 1918, după ce a primit noi rapoarte referitoare la succesele românilor împotriva trupelor ruseşti, Lenin a întrerupt relaţiile diplomatice şi i-a arestat pe membrii misiunii diplomatice de la Petrograd, reţinându-i ca ostatici, declarând practic război ţării.[^3]

*Larry Watts, Ferește-mă, Doamne, de prieteni. Războiul clandestin al blocului sovietic cu România, RAO, 2012, p.72*

[^1]: Torrey (1995), pp. 69, 70, 72; Kriegs Arhiv, Viena, Nachtrichtenoffiziere, Fasz. 6284, 5 şi 9 ianuarie 1918, şi 1st ArmeeKmdo, Fasz, 255, 2 februarie. 

[^2]: Presa bolşevică a început să protesteze împotriva „abuzurilor“ românilor, la începutul lui ianuarie, când Troțki a ameninţat „elementele criminale din rândul corpului ofiţerilor români şi al aparatului birocratic care îndrăzniseră să ridice mâna împotriva Revoluţiei Ruse“.Vezi Pravda, 1 şi 5 ianuarie 1918.

[^3]: George F. Kennan (1989), Russia Leaves the War: Soviet-American Relations 1917–1920, Princeton, Princeton University Press, 1989, pp. 330-342. Conform lui Kennan, Ambasada SUA s-a oferit să medieze disputa româno-rusă referitoare la pretinsele abuzuri şi a sugerat existenţa „unei prezentări foarte colorate şi cu puternice descrieri probolşevice a surselor dificultăţilor dintre români şi trupele ruseşti dezafectate, de pe frontul de sud- vest“. Ibidem, p. 338